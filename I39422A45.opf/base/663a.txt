/ /dpal ldan sa skya pa'i gdung rabs rags pa dang dpon chen rim pa rnams yod//

lha'i gdung rabs/ 'khon gyi gdung rabs/ sa skya 'khon gyi gdung rabs so/ dang po lha'i gdung rabs ni/ de yang gnam gyi lha mched gsum byung ba'i/ che ba gnam lha spyi rings/
bar pa g.yu rings/ chung ba gnam lha dbu se bya ba yin no// de rnams la mi rje zhus pas/ gnam lha dbu se byon nas mi rje mdzad/ de la sras bzhi byung ste/ se byi le spun
bzhir grags/ de rnams kyis ldong rus chen bco brgyad dang 'thab pa'i grogs la/ gnam lha g.yu rings byon/ ldong rus chen bco brgyad btul nas bran du byas/ de nas gnam lha
g.yu rings kyi dmu'i bu mo dmu sa ldog bu khab tu bzhes pa las sras bdun byung ba la/ ma sangs spun bdun du grags/ de'i gcen drug yab dang bcas pa lha yul du gshegs/ chung
shos ma sangs spyi rje zhes bya bas/ thog la 'od chen gyi bu mo thog lcam 'ur mo khab tu bzhes pa'i sras thog tsha dpa' bo stag/ des klu'i bu mo klu lcam bra ma khab
tu bzhes pa'i sras klu tsha rta po 'od can/ des mon za mtsho mo rgyal khab tu bzhes pa'i sras g.ya' dang spang gi mtshams su skyes pas/ ming g.ya' spang skyes su btags so/
de rnams la lha'i gdung rabs lnga zer ro// gnyis pa 'khon gyi gdung rabs ni/ g.ya' spang skyes kyis srin po skya rengs khrag med bsad/ de'i chung ma g.ya' 'brum si le ma
'phrogs nas khab tu bzhes pa la sras gcig skyes pa ni srin po dang/ 'khon pa'i bar du byung bas/ ming yang 'khon bar skyes su btags/ de phyin chad 'khon zhes grags so/
des btsan za lcam bu smon khab tu bzhes pa las sras gcig 'khrungs pa de mthu dang rdzu 'phrul che ba/ mthong ba tsam gyi yid 'phrog pa gcig byung bas 'di 'dra mi yul du dkon
zer nas dkon pa rje gung stags so// khye'u de yab kyi yul gang bzang ltar snang bas/ la stod gnyan rtse thar gyi yang bcangs la/ yul gyi dge brgyad tshar bar mthong ste
yul de bzungs/ dkon pa rje gung stag 'di blo gros che zhing 'jig rten gyi bya ba la mkhas pas/ rgyal po'i nang rje ba yun ring du byas pa'i dus na/ 'khon dpal po che zhes
grags so// des glang kham lo tsA bkod lcam mo/ bla za ne chung ma bya ba khab tu bzhes pa la sras bzhi byung ba'i

/ / sba sti yi dum/dpal ldan sa skya pa'i gdung rabs na/ rgyal po khri srong lde'u btsan gyi nang blon du gtogs pa 'khon dpal po che'i sras bzhi pa'o// khri mdzes lha legs/
tshe la dbang phyug/ 'khon klu'i dbang po srung pa che 'dzin no/ gsum pa de sad mi mi bdun gyi drug pa yin/ bzhi pa'i sras rdo rje rin po che'i sras gnyis so/ shes rab yon
tan/ yon tan 'byung gnas/ gcung po'i sras tshul khrims rgyal po/ de la sras gnyis/ rdor rje gtsug gtor/ dge skyabs/ 'di la sras gnyis/ dge mthong dung/ bal po/ de'i sras/
shag kya blo gros so/ de thams cad sngags rnying ma'i yon tan du ldan no// de'ang sras gnyis/ gcung po shes rab tshul khrims/ tshangs spyod bsrung ngo// gcung dkon mchog
rgyal po/ shing pho khyi la 'khrungs/ chu pho byi ba la sa skya btab/ dgung lo drug bcu rtsa dgu pa chu pho rta la 'das/ de'i sras/ sa chen kun dga' snying po chu pho
spre'u la 'khrungs/ bla brang shar du bzhugs dgung lo drug bcu rtsa bdun pa la/ sa pho stag gi dbyug gu'i bcu gnyis la 'das/ de'i sras gcen kun dga' 'bar/ gnyis pa slob
dpon rin po che bsod nams rtse

mo chu pho khyi lo pa bzhi bcu zhe gcig/ chu pho stag smal po tshes bcu gcig la 'das/ gsum pa rje btsun grags pa rgyal mtshan me mo yos smal pa'i tshes brgyad la 'khrungs/
sa skya'i dbu rtse rnying ma mdzad/ dgung lo bdun bcu pa me mo byi ba khra zla ba'i bcu gnyis la 'das/ bzhi pa dpal chen 'od po lcags pho rta smin drug zla ba'i nyer lnga
la 'khrungs pa/ lnga bcu rtsa bzhi pa chu mo phag/ lte'u nyer gcig la 'das/ de sras gnyis/ gcen po sa skya paNDi ta kun dga' rgyal mtshan dpal bzang po chu pho stag khra
zla ba'i nyer drug la 'khrungs/ paN chen shAkya shi la sogs mkhas pa rnams bsten cing rig pa'i gnas lnga mkhyen/ bla brang shar/ shar pa shes rab 'byung la btad nas/ bzhi
thog btab/ rgyal bu byang ngos pa go dan gyis gdan 'dren byung zhing/ sngar rje btsun pa'i lung bstan pa la/ dus phyis/ byang ngos phyogs nas mi skad rigs mi gcig pa/ zhwa
khra phur pa 'dra ba/ lham phag pa'i sna 'dra bas gdan 'dren byung pa la/ byon na bstan pa la phan zhes pa bzhin/ shing pho 'brug drug bcu rtsa gsum pa la khu dbon gsum
byon no// lam du lo gsum 'gor/ rta lo la byang ngos su phebs/ rgyal pos go yug gan rgyal sar ston pa'i mjal 'phrad

/ /'khor ba dang lug lo la mjal/ gnam mchod pa'i rgan mgo thob/ bstan pa rgyas par mdzad/ bla ma de dgung lo bdun bcu bzhes pa lcags mo phag gi lo smal po zla ba'i bcu bzhi
la byang ngos su gshegs/ gcung po zangs tsha bsod nams rgyal mtshan shing po 'brug rta zla ba'i nyi shu brgyad la 'khrungs pa/ dan skyi lcags ri btang/ lnga bcu rtsa drug
pa sa mo phag rgyal zla ba'i nyi shu gsum la 'das/ de dang jo jo dkon mchog skyid kyi sras gnyis/ gcen po 'gro mgon 'phags pa blo gros rgyal mtshan dpal bzang po shing
mo lug la 'khrungs/ dgung lo bcu pa la kho bo'i phyags phyi la byang phyogs su byon/ phyis rgyal po go dpe la lung pa shan na bzhugs pa la/ byang ngos pa'i rgyal bu mong
go da dang slobam lhan du byon nas mjal bas mnyes nas rgyal bu byang ngos pa la hor gyi lha pa brgya skor gcig byon nas sa skya pa blangs/ dbang bskur/ de nas yon mchod du
'brel te/ se chen rgyal sar byon/ phyir bcad/ gu shri/ ti shri rim pas bskos/ rgyal khams kyi bstan pa'i bdag po mdzad/ dgung lo bzhi bcu zhe drug pa lcags pho

'brug zla ba bcu gcig pa'i nyi shu gnyis la sa skyar 'das so// gcung po mnga' bdag phyag na rdor rje sa mo phag la 'khrungs/ dgung lo lnga pa la/ khu bo'i chags phyir byon/
rgyal bu go dan gyis hor gyi chas su bcug/dpon mo me 'ga' lug gnang/ se chen gyis bod bci'i steng du bskos/ dgung lo nyi shu rtsa dgu pa me mo yos bya  nyer brgyad la sa
skyar grongs/ de dang ma gcig mkha' 'gro gsum kyi sras/ bdag nyid chen po dharma dpal la rakShi da sa pho 'brug me mo yos pin zer ba la 'khrungs/ bla ma 'phags grongs te/
dgung lo bcu bzhi pa la gong du byon/ rten skya 'o yin/ bla ma 'phags pa'i gdan sa lta bur bzhugs/ rting la rgyal bu co big thi mur gyis sras mo dpal ldan snang/ bde la
bskos nas yar byon pa dgung lo nyi shu rtsa gcig pa sa pho byi ba la kre ma 'dul du 'das/ de dang jo jo stag 'bum gyi sras slob dpon rad nabha tra bu chung la 'das/ zangs
tsha'i btsun mo jo 'bro la sras mo slob dpon ma 'od sred/ sras slob dpon rin chen rgyal mtshan sa pho khyi la 'khrungs/ gong du byon nas/ bla ma dbus gtsang du byon pa'i
shul du gdan sa lta bu mdzad/ bzhi bcu zhe lnga pa sa mo yos la shi 'khur du 'das/ skas tshe'i

/ /btsun mo lha gcig mdzes ma'i sras mo slob dpon ma bsod nams 'bum dang/ slob dpon ma nyi ma 'bum/ lha gcig mdzes ma'i nye gnas ma/ jo jo rdo rje lhun gyi sras slob dpon ye
shes 'byung gnas sa pho khyi la 'khrungs/ mkhan po shar la gzug par grags/ phyis rgyal po hu dkar che'i bla mchod la 'jangs yul du byon/ sum bcu so drug pa chu pho bya
ba der 'das/ zangs tsha'i btsun mo jo lcam hor mo'i sras mo slob dpon ma rin chen 'byung gnas/ slob dpon ye shes 'byung gnas dang/ chos rin skyid kyi sras bla ma bdag nyid
chen po bzang po dpal/ chu pho khyi la 'khrungs/ phyis ol ja ru rgyal pos gdung rgyud du mnga' gsol/ gdung rgyud spel du bcug nas/ lha khang bla brang du lo bco lnga bzhugs/
yan du rgyal pos gu shri sna nas bzhi thog tu bkos/ lo bcu gnyis gdan sa mdzad nas/ drug bcu rtsa gnyis chu mo phag la 'das/ de'i sman 'tsher bzhugs dus kyis sras slob
dpon bsod nams bzang po/ gzhon dus su gu'i mdzad/ ge gan rgyal po'i dus mi skya byas/ sras mo mun lu gan gan/ dbang bkos nas btang bas mdo khams su 'das/ dbus gtsang
du dpon chen a len gyis jo mo kun dga' 'bum phul ba la sras bla ma kun dga' blo gros/ rgyal po bu yan du/ ge gan yi sin thi mur gsum gyi ring la ti shri mdzad/ ma gcig yon
bdug mo'i sras gcen po gcig bu chung du 'das/ gnyis pa bla ma kun dga' legs pa'i 'byung gnas/ yi sug thi mur rgyal po'i dus su gu shrI dang ti shrI mdzad/

gsum pa bla ma kun dga' rgyal mtshan pa/ yi sun thi mur rgyal po'i dus su chang gu'i gung mdzad/ rgyal po mja' ya da rin chen dpal/ gong ma thog gor thi mur gsum gyi ring la
ti shrI mdzad/ ma gcig mkha' rgyal mo'i sras slob dpon nam mkha' bshes gnyen/ gnyis pa bla ma nam legs pa gu shri dang/ bzhi thog gi bdun sa mdzad/ gsum pa slob dpon chen
po nam mkha' rgyal mtshan pa gong du byon/ bzhi pa bu chung la 'dus/ ma gcig gzhon nu 'bum gyis sras/ slob dpon chen po kun dga' nyi ma/ gong du ta'i dben gu shri mdzad/
gnyis pa slob dpon chen po don yod rgyal mtshan pa ta'i dben gu shri dang sa skya'i bla chos mdzad/ gsum pa slob dpon chen po bsod nams rgyal mtshan pa gu shri dang bzhi
thog bdun sa mdzad/ bzhi pa bu chung la 'dus/ ma gcig nyi ma rin chen gyi sras slob dpon nyi ma dpal/ sras mo slob dpon ma kun dga' 'bum/ gcung po slob dpon chen po kun
dga' legs pa'i rgyal mtshan pa sras mo mun dha gan da stobs nas dbang mdzad/ bsod nams bzang pos dbang sras mo mun dha gan gyi sras slob dpon rad na gu shri mdzad/ bla
ma kun dga' rgyal mtshan pa dang lang rings se tu'i yum gyi sras slob dpon chen po chos kyi rgyal mtshan pa chang gu'i gung mdzad/ kun spangs pa'i lcam ma'i sras slob dpon
chen po blo gros rgyal mtshan pa/ dbang dang / khang gsar on ma'i sras mo slob dpon ma bsod nams 'bum/ sras blo gros chen po bsod nams blo gros pa dang/ gcung po slob dpon
chen po grags

/ /pa rgyal mtshan pa/ chos rje khu dbon gyi slob ma shar nu gung gsum du grags pa/ bla brang shar pa'i gdung rabs ni/ gdung rus zhang zhung sngags rnying ma ba jo 'bum zhes
pa'i sras sku mched gsum las gcen po bla ma shar pa shes rab 'byung/ chos rje pa la rab tu byung/ dpon shAkya bzang po la ngo ltos nas bla brang shar bzung/ dgung lo drug
bcu rtsa bzhi thub/ gnyis pa bla ma rdor rje 'od zer/ shar gyi bdun sa lo bdun mdzad/ dgung lo drug bcu rtsa bzhi thub/ gsum pa slob dpon 'od zer 'phan ston dge bsnyen
yin/ khong sku mched skyid lcam mo'i sras bla ma ye shes rgyal mtshan/ chos rje pa dang shar pa shes rab 'byung gis slob ma yin/ gong du se chen dang mang gha la'i bla mchod
mdzad/ bla ma rdo rje 'od zer gshegs rting shar gyi gdan sa lo bcu dgu mdzad/ dgung lo drug bcu rtsa drug thub/ shar pa chen po rab tu ma byon/ gong gi sras chug po
rje btsun skyabs la 'khrungs pa'i sras gsum bka' 'gro mgon 'phags pa'i slob ma yin/ gcen po bla ma dus 'khor ba ye shes shes rab rin chen bla ma 'phags shi khun na bzhugs
pa gdan 'dren pa la sa skya pas brdzangs/ phyis rgya yul du byon/ se chen rgyal po thugs la brtags nas ti shri mdzad/ dgung lo bzhi bcu zhe bdun la rtse lngar gshegs/ sras
gnyis pa bla ma dam pa kun dga' seng ge bla ma'i gsung bzhin gong du byon/ gong ma dang rgyal bu a dan ta'i bla mchod mdzad/

dbus gtsang du byon nas/ shar gyi gdan sa lo bcu dgu mdzad/ dgung lo drug bcu rtsa brgyad thub/ sras gsum pa 'jam dbyangs chen po rin chen rgyal mtshan so chen rgyal po lung
gis sa skya bzhi thog gi bla chos lo bcu drug mdzad/ phyis gong du ol ja du rgyal pos gdan drangs nas ti shri mdzad/ dgung lo bzhi bcu zhe dgu la gong du 'das/ lung dang
rtogs pa'i yon tan phun sum tshogs pa mnga' bas dpal ldan sa skya'i mnga' thang bstan pa dang mnga' thang yang bla ma 'di'i dus su rgyas pa lags so// bla ma shar pa dang/
ma gcig dpal gsum gyi sras che ba slob dpon chen po seng ge dpal ba'i yum 'jim pa'i btsun ma ma gcig yin/ dgung lo sum bcu la rgya yul du gshegs/ sras gnyis pa bla ma
dam pa kun dga' bsod nams pa/ shaRa gyi gan rad pa mdzad nas/ me mo khyi los sum bcu so bzhi/ gcung po slob dpon kun dga' rin chen pa/ de dang ma gcig nam mkha' rgyan pa'i
sras che ba/ slob dpon chen po rin chen rgyal mtshan pa/ gnyis pa slob dpon kun dga' rgyal mtshan/ gsum pa slob dpon nyi ma gzhon nu la 'das/ //nub pa'i thog ma slob dpon
'u yug pa bsod nams

/ /seng ge chos rje ba la thug/ de la slob dpon zangs tsha'i bla brang nyis thog phog/ de'i sras gcung po gci gi sras bla ma kun smon yang chos rje pa la thug/ de'i gcung po
kun dga' mdzes sku mched gnyis ka phyis dpon chen kun dga' bzang po'i phyogs su chad nas/ bla ma 'phags pa dang thugs ma mthun pas/ se chen gyis lung gis phyugs nas gcen
po sman 'tshe'i yul du 'das/ de'i dbon po yon tan dpal/ phyis dbon po sangs rgyas dpal zer ba gcig gis gdan sa byas/ / /gung pa la chos rje pa'i slob ma skyo ston dri med/
de nas on rgyud med par slob mas bdun sa bzung ba/ bla ma dar ma ye shes/ gung pa dpal rgyal/ gung pa sher rgyal/ dge bshes bkra shis bzang po/ //khang gsar ra'i rgyud
la/ gsum pa grags pa rgyal gyi sras/ bla ma grags pa 'od zer/ bla ma shar pa rdo rje 'od zer dang/ ye pa'i btsun pa yin/ phyis bla ma 'phags pa'i skon snyer rgan pa mdzad/
slob dpon

dharma pa la'i phyags phyi la gong du byon/ bla ma dus 'khor ba'i rjes la/ se chen gyi dus su/ mdzad nas dgung lo lnga bcu rtsa brgyad la gong du 'das/ de'i gcung po sras bla
ma sangs rgyas dpal gyi dus na/ khang gsar bla brang bzung/ gong du ol ja du dang/ go mug rgyal po/ bu yan da rgyal po gsum gyi bar du ti shri mdzad nas/ dgung lo bzhi
bcu zhe brgyad pa la gong du 'das/ de'i sras bla ma grags pa rgyal mtshan pas gu shri mdzad/ kun spangs mdzad pa'i ngang dgung lo nyi shu rtsa drug la grongs/ khang gsar
ta'i phas spun ring ba'i rgyud slob dpon chen po nyi ma rgyal mtshan gong gu shri mdzad 'das/ da lta slob dpon chen po bde legs rgyal mtshan pa bzhugs/ //sa skya pa'i dpon
chen la snga ba shakya bzang po la/ bla ma chos rje pa byang ngos su 'byon dus/ bla ma 'u yug pa dang shar pa sher 'byung ma gtogs dge ba'i bshes gnyen thams cad kyis
phyag 'tshal du bcug nas gdan sa lta bur 'ongs/ bla ma 'phags pa'i dus su/ se chen gyi lung gis dbus gtsang gis rnams bla brang min/ dban hu'i dam kha byin nas

/ /dpon chen la bskos/ khang gsar chen mo btab/ lha khang chen mo lcags ri phyi nang brtsigs shing cha brangs nas thog la phub pa la 'das/ nang gnyer byas pa kun dga' bzang
pos dpon chen byas nas rin chen sgang lha khang bla brang btab/ lha khang dang lcags mi rdzogs par byas/ kun dga' bzang pos las kha gtad nas/ dpon chen zhang bcun/ phyug
po sgang dkar ba/ byang rin rnams bla ma'i zhal tas rim par bskos/ kun dga' bzang po bla ma mnyes nas/ se chen gyis lung gis bsad/ byang rin gyi dus na// se chen gyi thugs
la rtags nas swon zhi/si'i dam kha dang shel gyi dam kha gnang/ de nas dpon chen ku gzhon/ dpon chen da gzhon dbang/ de'i ring la dbye gsal chen mo byas/ dbus gtsang gi
khrims kyi bzhi phal che ba byas/ de nas dpon chen byang rdor/ dpon chen ag len/ 'dis sa skya'i lcags ri phyi ma dang/ dpon po rii'i lcags ri khang gsar gling byas/ 'di
gsum gyi bar la 'bri khung pa dang 'thabs/ de nas dpon legs pa dpal/ dpon chen seng ge dpal/

dpon chen 'od zer seng ge/ sbon ching dben gyi dam kha bzung/ dpon chen kun dga' rin chen/ dpoon chen don yod dpal/ dpon chen yon rtsun/ yang dpon chen 'od zer seng ge/ dpon
chen rgyal ba bzang po/ dpon chen dbang phyug dpal/ dpon chen bsod nams dpal/ yang dpon chen kun gzhon/ dpon grub pa dpal/ dpon blo gros/ zha lu dpon chen/ ston pa rin
chen da la/ dpon grub bzang/ nye gnas chen po kun bzang dpal ldan nye gnas 'jam rgyal/ yang ston pa rin chen lung gis bskos/ ston pa ring mo/ jo btsun kun shes/ nye gnas
kun dga' dpal/ dpon yon btsun grags pa dar lung gis bskos/ si thu'i kha byung yang gsar bskos byas/ rin bsam du dben sha 'dud/

